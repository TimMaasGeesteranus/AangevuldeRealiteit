# Deelvraag 3: Welke bron (API) is het meest geschikt om informatie te geven over de verschillende bezienswaardigheden?

## Motivatie
Om de applicatie te voorzien van informatie over de bezienswaardigheden. Is het noodzakelijk dat er onderzocht wordt welke API het beste gebruikt kan worden om deze informatie te leveren.

## Relevantie
Alle informatie die gebruikt gaat worden om informatie te tonen bij bezienswaardigheden, zal geleverd worden door een API. Omdat er meerdere API's beschikbaar zijn om dit doel te bereiken, is het noodzakelijk dat deze worden vergeleken. Hierdoor kunnen toeristen van de meest up-to-date informatie worden voorzien.

## Relatie tot probleemstelling
Het probleem omvat onder andere dat bezienswaardigheden niet altijd informatie tonen die toeristen kunnen lezen omdat het in een andere taal geschreven is. Tevens is deze informatie vaak onvolledig. Deze informatie moet dan vervolgens aangevuld/vertaald worden.

## Relatie tot doelstelling
Het doel is om de toeristen te voorzien van volledige en begrijpelijke informatie. Hiervoor is een API nodig die deze informatie zal leveren.

## Met welke onderzoeksmethode ga je de vraag beantwoorden?
Deze deelvraag zal onderzocht worden met gebruik van Desk- en Field Research. Allereerst zal gezocht worden naar verschillende API's die de applicatie kunnen voorzien van informatie over bezienswaardigheden. Vervolgens kunnen deze API's worden getest doormiddel van het ontwikkelen van een prototype om de voor- en nadelen te vinden per API.

## Toetscriteria aan de hand waarvan je het antwoord kunt toetsen?
Iedere gevonden API zal getoetst worden aan de hand van een eental toetscriteria. Deze worden hieronder nader uitgelegd.

### Implementatie gemak
Voor elke API zal een poging gedaan worden om deze te implementeren in een bestaand prototype. Vervolgens is het afhankelijk hiervan mogelijk om te bepalen wat het implementatie gemak is.

### Hoeveelheid informatie beschikbaar
De hoeveelheid data die een API beschikbaar stelt speelt een grote rol. De API moet voor zoveel mogelijk bezienswaardigheden informatie bevatten. Bij te weinig beschikbare data, zal deze API niet meer verder getest worden.

### Verschillende talen
Het is wenselijk als de API vertalingen van de beschikbare informatie bevat. Echter omdat er nog andere manieren zijn om de informatie te vertalen is het geen vereiste, maar het zal wel een voordeel opleveren.

### Geef aan wie dit gaan uitvoeren?
Wie dit onderzoek zal uitvoeren is nog niet bekend. Zodra dit bepaald is zal het Plan van Aanpak aangepast worden.