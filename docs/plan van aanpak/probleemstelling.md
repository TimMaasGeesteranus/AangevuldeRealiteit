# Probleemstelling

## Huidige situatie
Toeristen bezoeken vaak plaatsen met als doel om bezienswaardigheden te bekijken. Deze bezienswaardigheden bevatten vaak een bron waar informatie over deze bezienswaardigheid te zien is, zoals een naam of korte geschiedenis. Echter is deze informatie niet altijd in een taal geschreven die deze toeristen kunnen begrijpen. Hierdoor is het voor deze toeristen lastig om te begrijpen wat nou het doel was van deze bezienswaardigheid.

## Gewenste situatie
De te realiseren applicatie zal toeristen de mogelijkheid bieden om onbegrijpelijke/gebrekkige informatie aan te vullen met informatie van het internet. Door het gebruik van de camera van een mobiel apparaat zal deze aanvullende informatie getoond worden bij deze bezienswaardigheid.

### **Taal**
Omdat bezienswaardigheden niet altijd informatie tonen in een taal die te begrijpen is voor de toeristen, is het mogelijk om de aanvullende informatie automatisch te vertalen naar de ingestelde voorkeurtaal.

### **Beluisteren**
Sommige toeristen kiezen ervoor om in een korte tijd meerdere bezienswaardigheden te bezoeken. Echter is het erg tijdrovend om vervolgens informatie over deze bezienswaardigheden te lezen.

De te realiseren applicatie zal toeristen de mogelijkheid bieden om de beschikbare informatie te beluisteren in zijn/haar taal. Tevens geeft dit toeristen de mogelijkheid om tijdens het reizen deze informatie te beluisteren.
