# Ontwikkelmethode

## Selectie ontwikkelmethode

Het project is als volgt:

> Gedurende de eerste twee weken zal er van start worden gegaan met een prototype applicatie waarmee toeristen op verschillende wijze voorzien worden van informatie. Zoals door het tonen van een Augmented reality weergave per bezienswaardigheid en het voorlezen van de informatie.
>
> Echter kan het voorkomen dat het project in de eerste weken nog veranderd, aangezien er nog contact gaande is met verschillende externe organisaties, waarmee mogelijk nog in samenwerking een ander product uit voort zal komen.
>
> Mocht dit het geval zijn, dan zal dit voor de [usecase deadline](./10.%20planning.md) worden besloten.

Het is dus gewenst dat de projectmethode rekening houdt met de veranderingen van de use case en het onderzoek doen naar de voor ons nieuwe techniek van Augmented reality. Waarbij een iteratieve projectmethodiek het beste aansluit op ons project, gezien de mogelijke veranderingen in de use case en onze ervaring met betrekking tot Augmented reality.

Hiervoor is er onderzoek gedaan naar verschillende project/ontwikkelmethodes. Zoals onder meer Prince2, Lean, Kanban, Waterfall en XP.

In de onderstaande tabel kunnen de resultaten van het onderzoek worden bekeken. Hierbij zal vermeld worden welke onderdelen van de project/ontwikkelmethode ingezet zullen worden voor het project.

| Planning/ontwikkelmethode | Wat gaat er gebruikt worden                                                                                            | Toelichting                                                                                                                                                                                                                                                                                                                                                                                                                                        |
| ------------------------- | ---------------------------------------------------------------------------------------------------------------------- | -------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| Scrum                     | <ul><li>De sprintplanning </li><li>De rol Scrummaster</li><li>[De meetings](#meeting)</li><li>Het scrum bord</li></ul> | Van scrum zal de sprintplanning, meetings en rollen worden ingezet tijdens het project. Om zo een vaste iteratieve projectstructuur op te zetten. Waarbij er vaste meetings zijn waar gepland en geëvalueerd kan worden en er een scrum bord is voor transparantie tijdens het project. Tot slot zal ook de rol scrummaster worden ingezet om de planning van meetings op te stellen en het team te coachen op de verschillende aspecten van scrum |
| Waterfall                 | N.v.T                                                                                                                  | Bij Waterval wordt er uitgegaan van een vaste planning waar niet vanaf geweken mag worden. Zoals voorgaand al gezegd kan de usecase van dit project mogelijk nog wijzigen, wat betekent dat het projectplan aangepast moet worden. Daarom is voor dit project waterval geen goede keus om te gebruiken.                                                                                                                                            |
| Prince2                   | N.v.T                                                                                                                  | De projectmethode Prince2 zal niet worden ingezet tijdens het project, vanwege het feit dat de projectstructuur te algemeen is en het volledig gebaseerd is op 7 principles. Daarnaast is Prince2 een algemene managementmethode en geen ontwikkelmethode.                                                                                                                                                                                         |
| Kanban                    | N.v.T                                                                                                                  | Wij kiezen er in ons project voor om het scrumbord in te zetten i.p.v. het kanban bord, omdat het team de voorkeur geeft aan het voorafgaand plannen van taken en het de kanban bord teveel vrijheden geeft.                                                                                                                                                                                                                                       |
| Lean                      | <ul><li>Zero defects</li></ul>                                                                                         | Met het gebruik van Zero defects wordt er gestreefd naar het oplossen van problemen voordat er verder zal gewerkt worden aan nieuwe taken.                                                                                                                                                                                                                                                                                                         |
| XP (Extreme programming)  | <ul><li>Pair programming</li><li>Refactoring</li></ul>                                                                 | Van XP zullen we de pair programming inzetten om complexe zaken te tackelen en refactors waarbij we in de 3e sprintweek de codekwaliteit zullen verbeteren voor oplevering.                                                                                                                                                                                                                                                                        |

Het project zal worden opgedeeld in 3 fases:

- De pregame (4 weken)

  - Het bepalen van de usecase

  - Het uitvoeren van voorbereidend onderzoek

  - Het opstellen van het storyboard

- De sprints (4 sprints van 3 weken)

  - Het uitvoeren van onderzoek

  - Het realiseren van de applicatie

  - Het opstellen van applicatietests

  - Het opstellen en bijwerken van documentatie

- De postgame (10 dagen)

  - Het opstellen van opleverdocumentatie

  - Het uitvoeren van de laatste verbeteracties

  - De presentatie van het eindresultaat

_Meer informatie over de scrumplanning kan worden teruggevonden in het hoofdstuk [planning](./10.%20planning.md)_

#### Rollen

Binnen ons project zal er één scrumrol worden toegekend. Namelijk die van
Scrummaster.  
Wat deze rol precies zal inhouden kan worden teruggevonden in het onderdeel
projectrollen van het hoofdstuk [projectorganisatie](./9.%20Projectorganisatie.md).

#### Meetings

Binnen het project zullen er ook een aantal scrummeetings plaatsvinden.  
Namelijk de:

- Daily standup

- Sprint planning

- Retrospective meeting

- Sprint review

Wat deze meetings precies zullen inhouden, kan worden teruggevonden in het
onderdeel contactmomenten van het hoofdstuk [projectorganisatie](./9.%20Projectorganisatie.md).
