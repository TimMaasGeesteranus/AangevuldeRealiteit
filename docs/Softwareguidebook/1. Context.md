# Context
Tijdens dit project is een Augmented Reality applicatie ontwikkeld die toeristen de mogelijkheid geeft om markers van monumenten op het scherm te tonen met de afstand tot dat monument. Wanneer de toerist dichtbij genoeg is kan er op de marker getikt worden waardoor er d.m.v. Augmented Reality een venster wordt geopend met diverse informatie over het desbetreffende monument. Deze weergave geeft het idee dat het zich in de echte wereld bevindt, echter wordt het alleen door de applicatie toegevoegd. Wanneer de toerist om de marker heen loopt, zal deze meedraaien zodat de marker altijd naar de gebruiker is gekeerd.

De applicatie is gebouwd met het doel het makkelijk te maken informatie over bezienswaaridigheden op te zoeken. Om bezienswaardigheden te vinden hoef je alleen maar je camera er op te richten. Ook is het door het gebruik van markers in combinatie met AR makkelijk om de locatie van bezienswaaridigheden te vinden. Doordat de beschrijving vertaald en voorgelezen kan worden is de app toegankelijk voor iedereen. 

Ook is het mogelijk om de aanvullende informatie automatisch te vertalen naar een voorkeurtaal die de toerist kan instellen in de applicatie. De toerist kan vervolgens deze informatie ook nog beluisteren.

<img src="./Media/context_diagram.png" width="550px">
<br><p><sub> Figuur 1 Context diagram </sub></p>

Het doel van de applicatie is om:
1. De gebruiker een betere beleving te bieden tijdens het bezoeken van monumenten.
2. Ervoor te zorgen dat mensen meer te weten komen over de bezienswaardigheden die zich in hun buurt bevinden.

## Gebruikers
InterestAR kent maar één type gebruiker:
1. Anoniem: Iedereen met de applicatie geïnstalleerd kan gebruik maken van alle functionaliteiten van de app.
