# Inleiding

In dit document wordt het projectplan beschreven voor de nieuwe Augmented
Reality(AR) toepassing die zal worden gerealiseerd tijdens het NOTS project.

Gedurende het NOTS-project dient elke projectgroep een toepassing te
realiseren aan de hand van de nieuwste technologieën zoals Machine learning,
Artificial intelligence etc.

Onze keuze is uitgegaan voor Augmented reality. Dit is een techniek waarbij er
door middel van een camera/bril digitale elementen aan de fysieke omgeving kunnen
worden toegevoegd. Een technologie die op dit moment vol aan het ontwikkelen is
door het opkomen van verschillende nieuwe frameworks waarmee het eenvoudig is
om een toepassing met deze technologie te realiseren.

Echter is de usecase tijdens het project nog niet definitief, wegens het feit
dat de projectgroep nog met meerdere organisaties zoals het Vrijheidsmuseum in
Groesbeek en iXperium in Nijmegen in gesprek is over een mogelijke
samenwerking.

Overigens is er wel een concrete usecase achter de hand, waar de rest van
dit projectplan op gebaseerd zal zijn.

Deze usecase betreft een platform waarbij toeristen door middel van AR worden
voorzien van informatie over verschillende bezienswaardigheden. Er is namelijk
bij veel bezienswaardigheden ter plekke vaak geen of beperkte informatie
beschikbaar. Zo valt er bij veel beelden/monumenten geen informatie te vinden en
is de taal vaak een probleem bij bezienswaardigheden in het buitenland.

Vandaar dat er een prototype van een location-based platform zal worden
opgeleverd, waarbij bij de verschillende bezienswaardigheden informatie in de
gewenste taal zal worden getoond. Daarnaast zal het ook de mogelijkheid hebben op
informatie voor te lezen door middel van een spraak assistent.

In dit document zal de aanpak van het benodigde onderzoek van deze toepassing
worden vastgelegd. Dit kan als leidraad worden gebruikt voor het projectteam. Ook kunnen alle betrokken partijen dit bestand gebruiken als referentie.

Dit zal nader toegelicht worden aan de hand van de volgende hoofdstukken:

2.  Probleemstelling

3. Doelstelling

4.  Vraagstellingen

5.  Planning

6.  Risico’s

7.  Ontwikkelmethode

8. Projectorganisatie

9. Projectgrenzen

